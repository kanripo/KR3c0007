# -*- mode: mandoku-view; -*-
#+TITLE: 折獄龜鑑
#+DATE: 2015-08-24 23:03:18.378343
#+PROPERTY: ID KR3c0007
#+PROPERTY: BASEEDITION WYG    
#+PROPERTY: JUAN 卷二
<pb:KR3c0007_WYG_002-1a>¶
欽定四庫全書¶
　折獄龜鑑卷二　　　　　　宋　鄭克　撰¶
　　釋寃下¶
　　　孔循(范正辭趙稹/薛向三事附)¶
後唐孔循以邦計貳職權領夷門軍府事長垣縣有四¶
盜鉅富及敗而捕繫者乃四貧民也葢都虞候者郭從¶
韜之僚壻與推吏獄典同謀鍜成此獄法當棄市循親¶
慮之囚無一言領過蕭墻而乃屢顧因召問之云適以¶
<pb:KR3c0007_WYG_002-1b>¶
獄吏高其枷尾故不得言請退左右細述其事即令移¶
於州獄俾郡主簿鞫之受賂者數十人與四盜俱伏法¶
四貧民獲雪(此葢和㠓所/聞五代時事)¶
　按廵捕之吏或縱盜而捕繫平民以應命或失盜而¶
　捕繫平民以逃責或求盜而捕繫平民以希賞若獄¶
　吏與之為市則寃濫豈可勝言此在聽者察之耳孔¶
　循所察乃縱盜而捕繫平民以應命者也又有三事¶
　失盜而捕繫平民以逃責者二求盜而捕繫平民以¶
<pb:KR3c0007_WYG_002-2a>¶
　希賞者一今附於後云　范正辭齊州人父勞謙正¶
　辭為江南轉運副使饒州民甘紹者積財鉅萬為羣¶
　盜所掠州捕得十四人獄具當死正辭按部至引問¶
　之囚皆泣下察其非實命徙他所訊鞫既而民有告¶
　羣盜所在者正辭潛召監軍王愿掩捕之盜遁去正¶
　辭即單騎出追及之賊控弦持矟來逼正辭以鞭擊¶
　之中賊雙目執之以歸按其姦狀伏法而前十四人¶
　皆得釋趙稹少師(按宋史本傳稹以太子少傅致/仕贈太子太保未拜少師疑有)¶
<pb:KR3c0007_WYG_002-2b>¶
　(誤/)為益州路轉運使時卭州蒲江縣捕刼盜不得而¶
　官司反繫平民數十人楚掠强服且合其辭若無可¶
　疑者稹適行部意其有寃乃馳入縣獄盡得其寃狀¶
　釋出之(已上二事/並見本傳)　薛向樞密提㸃河北刑獄時深¶
　州武强縣有盜殺人而奪其財尉以失盜為負捕平¶
　人掠服之置贓於外以符其語向得而疑之親引問¶
　直其寃免死者六人正其尉故入之罪(見呂大防丞/相所撰墓誌)¶
　此三者皆與孔循慮囚事類矣非有他術俱盡心察¶
<pb:KR3c0007_WYG_002-3a>¶
　情故能釋寃也¶
　　　府從事(廬陵歙縣/二事附)¶
和㠓載玊堂閑話云近代有人因行商回見妻為人所¶
殺而失其首既悲且懼以告妻族乃執壻送官不勝捶¶
楚自誣殺妻獄既具府從事獨疑之請更加窮治太守¶
聽許乃追封内仵作行人令供近日與人家安厝去處¶
又問頗有舉事可疑者乎一人對曰某處豪家舉事只¶
言殂却妳子五更初墻頭舁過凶器極輕似無物見瘞¶
<pb:KR3c0007_WYG_002-3b>¶
某處亟遣發之乃一女子首令囚騐認云非妻也遂收¶
豪家鞫問具服殺妳子函首埋瘞以尸易囚之妻畜於¶
私室壻乃獲免¶
　按此漢乾祐中王仁裕所説五代時事也頃聞一事¶
　與此相似又聞一事頗亦類此並附于後　太平州¶
　有一婦人與小郎偕出遇雨入古廟避之見數人先¶
　在其中小郎被酒困睡至晩始醒人皆去矣嫂已被¶
　殺而尸無首驚駭號呼被執送官不勝考掠誣服强¶
<pb:KR3c0007_WYG_002-4a>¶
　姦嫂不從而殺之棄其首與刀於江中遂坐死後其¶
　夫至廬陵於優戲場認得其妻諸伶悉竄捕獲伏法¶
　蓋向者無首之尸乃先在廟中之人也伶人斷其首¶
　易此婦人衣而携以去小郎之寃如此以無善疑從¶
　事故也然則贓證未明獄可遽决乎　宣歙間有强¶
　盜夜殺一行旅棄尸道上携其首去將曉一人繼至¶
　而踐其血亟走避之尋被追捕繫獄半年不决有司¶
　切欲得首結案乃嚴督里胥遍行搜索會一丐者病¶
<pb:KR3c0007_WYG_002-4b>¶
　卧窑中即斬以應命囚亦久厭考掠遂伏誅後半年¶
　强盜始敗于儀真獄成騐所斬首乃瘞于歙縣界彼¶
　里胥之濫殺與平民之枉死皆縁有司急於得首以¶
　結案也然則追責贓證可不審謹乎此皆政和中事¶
　可為典獄之戒故附著之(發瘞事又/見迹賊門)¶
　　　許宗裔¶
王蜀時有許宗裔守劒州部民被盜燈下識之迨曉告¶
官捕獲一人所收贓物唯絲絇紬線而已宗裔引問縲¶
<pb:KR3c0007_WYG_002-5a>¶
囚訴寃稱是本家物與被盜人互有詞説乃命取兩家¶
繰車以絲絇量其大小與囚家車&KR2343;同又問紬線胎心¶
用何物一云杏核一云瓦子因令相對開之見杏核與¶
囚欵同於是被盜人服妄認之罪廵捕吏當考决之辜¶
指顧之問便雪寃枉(舊不著出處騐贓/事又見證慝門)¶
　　　蕭儼¶
南唐昇元格盜物及五緡者死廬陵豪民曝衣失新㓗¶
衾服直數十千村落僻遠人罕經行以為其鄰盜之鄰¶
<pb:KR3c0007_WYG_002-5b>¶
人不勝楚掠遂自誣服詰其贓物即云散鬻於市無從¶
追究赴法之日寃聲動天長吏以聞先主命員外郎蕭¶
儼覆之儼齋戒禱神佇雪寃枉至郡之日天氣晴和忽¶
有雷聲自西北起至失物家震死一牛剖其腹而得所¶
失物乃是為牛所噉猶未消潰也(出鄭文寶南唐/近事舊集不載)¶
　按此非智算所及蓋獲㝠助爾實至誠哀矜之效也¶
　　　高防(邵曄梁顥/二事附)¶
高防初事周世宗知蔡州時部民王乂為賊所刼捕得¶
<pb:KR3c0007_WYG_002-6a>¶
五人繋獄窮治贓狀已具將加極典防疑其枉取贓閲¶
之召乂問所失衫袴是一端布否曰然防令校其幅尺¶
廣狹不同疎宻有異囚乃稱寃問何故服罪曰不任捶¶
楚求速死耳居數日獲其本賊而五人得釋防後事本¶
朝終於尚書左丞(見本/傳)¶
　按防校布事與許宗裔騐贓術同然所獲衫袴本非¶
　真贓若其不幸而疏宻廣狹如一則奈何茍於情理¶
　有可疑者雖贓證符合亦未宜遽决雍熙中邵曄諫¶
<pb:KR3c0007_WYG_002-6b>¶
　議為蓬州録事參軍知州楊全性率而悍部民十三¶
　人被誣為刼盜悉寘于大辟曄察其枉白請再劾不¶
　聽乃取二人棄市餘械送闕下翌日果獲正盜全坐¶
　削籍為民曄賜緋魚授光禄寺丞(見曄/本傳)景德中梁顥¶
　内翰知開封府時開封縣尉張易捕盜八人獄成坐¶
　流既决乃獲真盜御史臺劾問得實官吏皆坐貶責¶
　(見當時/詔令)此乃但憑贓證不察情理而遽决之者也蓋¶
　贓或非真證或非實唯以情理察之然後不致枉濫¶
<pb:KR3c0007_WYG_002-7a>¶
　可不鍳哉可不謹哉¶
　　　向敏中(王晦/叔附)¶
向敏中丞相判西京有僧暮過村舎求宿主人不許求¶
寢於門外車箱中許之是夜有盜入其家携一婦人并¶
囊衣踰墻出僧不寐適見之自念不為主人所納而强¶
求宿明日必以此事疑我而執詣縣矣因亡去夜走荒¶
草中忽墜眢井而踰墻婦人已為人所殺尸在井中血¶
汚僧衣主人蹤跡捕獲送官不堪掠治遂自誣云與婦¶
<pb:KR3c0007_WYG_002-7b>¶
人姦誘以俱亡恐敗露因殺之投尸井中不覺失脚亦¶
墜於井贓與刀在井旁不知何人持去獄成皆以為然¶
敏中獨以贓仗不獲疑之詰問數四僧但云前生負此¶
人命無可言者固問之乃以實對於是宻遣吏訪其賊¶
食於村店有嫗聞其自府中來不知其吏也問曰僧某¶
獄如何吏紿之曰昨日已笞死於市矣嫗嘆息曰今若¶
獲賊如何吏曰府已誤决此獄雖獲賊不敢問也嫗曰¶
然則言之無害彼婦人乃此村少年某甲所殺也吏問¶
<pb:KR3c0007_WYG_002-8a>¶
其人安在嫗指示其舎吏往捕并獲其贓僧始得釋一¶
府咸以為神(見司馬光丞/相涑水紀聞)¶
　按士之察獄茍疑其寃雖囚無寃詞亦不可遽决王¶
　晦叔丞相知潞州時有殺人獄已具晦叔察情非是¶
　而靣訊之其人自謂不獲真殺人者無免理終不自¶
　明僚屬皆言無足疑固留不决而宻以物色捕殺人¶
　者得之作辨獄記以戒理官(見尹洙龍圖/所撰神道碑)此其終不¶
　自明與僧云無可言者類矣而皆不敢遽决卒能獲¶
<pb:KR3c0007_WYG_002-8b>¶
　賊釋寃豈非盡心矜謹之效歟¶
　　　錢若水(姜遵/附)¶
錢若水為同州推官知州性褊急數以胷臆决事不當¶
若水固爭不能得輙曰當陪奉贖銅耳已而果為朝廷¶
及上司所駁州官皆贖論知州愧謝已而復然前後如¶
此數矣有富民家小女奴逃亡不知所之奴父母訟於¶
州命録事參軍鞫之録事嘗貸錢於富民不獲乃劾富¶
民父子數人共殺女奴棄屍水中遂失其屍或為元謀¶
<pb:KR3c0007_WYG_002-9a>¶
或從而加功皆應死富民不勝榜楚自誣服具上州官¶
審覆無反異皆以為得實若水獨疑之留其獄數日不¶
决録事詣若水㕔事詬之曰若受富民錢欲出其死罪¶
邪若水笑謝曰今數人當死豈可不少緩熟觀其獄詞¶
邪留之且旬日知州屢趣之不能得上下皆怪之若水¶
一日詣州屏人言曰若水所以留其獄者密使人訪求¶
女奴今得之矣知州驚曰安在若水因密使人送女奴¶
於知州所知州乃埀簾引女奴父母問曰汝今見汝女¶
<pb:KR3c0007_WYG_002-9b>¶
識之乎對曰安有不識也因從簾中推出示之父母泣¶
曰是也乃引富民父子悉破械縱之其人號泣不肯去¶
曰微使君之賜則某滅族矣知州曰推官之賜也非我¶
也其人趣詣若水㕔事若水閉門拒之曰知州自求得¶
之我何與焉其人不得入繞垣而哭傾家貲以飯僧為¶
若水祈福知州以若水雪寃死者數人欲為之奏論其¶
功若水固辭曰若水但求獄事正人不寃死耳論功非¶
其本心也且朝廷若以此為若水功當置録事於何地¶
<pb:KR3c0007_WYG_002-10a>¶
邪知州歎服曰如此尤不可及矣録事詣若水叩頭愧¶
謝若水曰獄情難知偶有過誤何謝也於是遠近翕然¶
稱之未幾太宗聞之驟加進擢自幕職半嵗中為知制¶
誥二年中為樞宻副使(見涑水/紀聞)¶
　按若水雪富民寃猶非難能唯其固辭奏功乃見器¶
　識絶人宜乎知州歎服也　姜遵為開封府右軍廵¶
　院判官時有二囚獄具將扺死遵察得其寃狀而出¶
　之故事雪活死囚當賞遵恐以累前獄吏乃不自言¶
<pb:KR3c0007_WYG_002-10b>¶
　與若水固辭之意同矣然亦終於副樞(見本/傳)¶
　　　王利(向傅亮余良/肱二事附)¶
王利郎中通判滄州時閲具獄有羣盜當就死利察其¶
氣貌非作惡者宻訊之頗得其寃狀乃留不决且索境¶
内後數日盡獲真盜賴免者七人(見尹洙龍圖/所撰墓誌)¶
　按凡察獄者或以氣貌或以情理或以事迹此三者¶
　皆足以知其寃否也故以二事附于後云　向傅亮¶
　少卿知管城縣時有殺人者獄已具傅亮察其情之¶
<pb:KR3c0007_WYG_002-11a>¶
　非是將釋而更捕之佐吏咸以為不可後數日果得¶
　真殺人者(見王珪丞相/所撰墓誌)此以情理察之者也　余良¶
　肱大卿初為荆南司理叅軍有捕得殺人者既自誣¶
　服良肱獨以騐其屍與所用刃疑之曰豈有刃盈尺¶
　而傷不及寸白請詳捕果獲真殺人者(見本/傳)此以事¶
　迹察之者也夫事迹有時偶合不可專用當兼察其¶
　情理氣貌故著此三事抑又有説焉治獄貴緩戒在¶
　峻急峻急則負寃者誣服受捕貴詳戒在茍簡茍簡¶
<pb:KR3c0007_WYG_002-11b>¶
　則犯法者幸免惟緩於獄而詳於捕者既不失有罪¶
　亦不及無辜斯可貴矣明謹君子當如是也¶
　　　任中正¶
任中正尚書知益州時眉州青神縣吏光寶家為盜所¶
刼耆保言是夜雷延賦雷延誼皆不宿本舎縣尉即捕¶
繫之縣吏王嗣等恣行考掠皆死於獄有頃本州獲刼¶
光寶家賊七人始知賦誼之寃中正劾治其事以聞王¶
嗣等四人並配𨽻他郡而優恤被枉之家(見景德/中詔令)¶
<pb:KR3c0007_WYG_002-12a>¶
　按縣尉茍欲逃責亦或捕繫平民况其事迹渉於疑¶
　似惟聽者宜察爾不當容吏恣行考掠使負寃而死¶
　也以未論决而貸長吏亦云幸矣此可為典獄之鍳¶
　故特著之也¶
　　　張保雍¶
張保雍刑部為湖北轉運時鄂州置塲市民炭常時吏¶
先印入抄文為足而實尚留民家未入比漕發乃直取¶
載之州將挾情使税官按劾坐盜當死者十八人保雍¶
<pb:KR3c0007_WYG_002-12b>¶
自荆南單船六日夜入鄂州直其寃笞守吏數人而已¶
(見曽鞏舎人/所撰神道碑)¶
　　　張昷之¶
張昷之待制提㸃淮南刑獄時楊崇勲知亳州恃恩恣¶
橫知䝉城縣王申以公事忤之即械送獄昷之往問得¶
其寃狀既出申又擿姦吏十數輩黥配之(見本/傳)¶
　按市炭寃狀難明知縣寃狀易見然茍非勇於義者¶
　豈能奮而為之乎¶
<pb:KR3c0007_WYG_002-13a>¶
　　　張堯佐(强至/附)¶
張堯佐宣徽初為筠州推官時吉州有道士與商人偕¶
行夜宿郵舎飲而商人暴卒道士惶恐遁去為邏者所¶
獲捕繫百餘人轉運使命堯佐覆治盡得其寃而釋之¶
(見本/傳)¶
　按强至省判初為婺州浦江令時有民與其母税邸¶
　舎於道客有過者暴病未及聞縣而死縣尉希功往¶
　執其母榜之其子惶恐即自誣殺客至為研核得其¶
<pb:KR3c0007_WYG_002-13b>¶
　情而釋之(見曾肇内翰/所撰行狀)夫逆旅之寃與道士類矣茍¶
　非盡心察情不能得其寃狀也¶
　　　程琳¶
程文簡公琳知開封府會禁中大火延兩宮宦者治獄¶
得縫人火斗已誣服而下府命公具案獄公立辨其非¶
禁中不得入乃命工圖火所經而後宮人多而居隘其¶
烓竈近版壁(烓竈者行竈也/字從圭淵圭切)歲久燥而焚曰此豈一日¶
火哉乃建言此殆天災也不宜以罪人上為緩其獄卒¶
<pb:KR3c0007_WYG_002-14a>¶
無死者公在府决事神速一歲中獄常空者四五(見本/傳)¶
　按琳圖火所經處以辨掠服縫人之非是也火發於¶
　後宮而人多居隘茍欲根治豈無枉濫故曰此殆天¶
　災不可罪人於是為寛其獄豈有寃死者耶¶
　　　强至(樂藹/附)¶
强至祠部為開封府倉曹參軍時禁中露積油幕一夕¶
火主守者法皆應死至預聽讞疑火所起召幕工訊之¶
工言製幕必雜他藥相因既久得濕則燔府為上聞仁¶
<pb:KR3c0007_WYG_002-14b>¶
宗悟曰頃歲真宗山陵火起油衣中其事正爾主守者¶
遂傅輕典(亦見/行狀)¶
　按梁天監中長沙宣武王將葬而車府忽於庫失油¶
　絡欲推主者御史中丞樂藹曰昔晉武庫火張華以¶
　為積油幕萬匹必然今庫若有灰非吏罪也既而檢¶
　之果有積灰時稱其博物宏恕(出南史/樂藹傳)此皆油中火¶
　發非人所致主者但有守䕶不謹之罪爾坐以失火¶
　則為寃死也¶
<pb:KR3c0007_WYG_002-15a>¶
　　　錢治¶
錢治屯田為潮州海陽令時郡之大姓某氏火迹其來¶
自某家吏捕訊之某家號寃不服太守刁湛曰獄非錢¶
令不可治問大姓得火所發牀足騐之疑里仇家物因¶
率吏入仇家取牀足合之是仇家即服曰火自我出故¶
遺其跡某家者欲自免也某家乃獲釋(見歐陽修參/政所撰墓誌)¶
　按此蓋仇家放火也察其家號寃之情據仇家放火¶
　之證情理證驗灼然可見彼安得不服乎此善推事¶
<pb:KR3c0007_WYG_002-15b>¶
　者故能釋寃也¶
　　　王珣¶
王珣少卿知昭州有告偽為州印者繫獄久不决吏持¶
其文不類州印珣為索景德以前舊牘視其印文則無¶
少異誣者立雪蓋吏不知印文更時也(見王珪丞相/所撰墓誌)¶
　按此非告者造誣也但見其不類而告之耳所印文¶
　書景德時事當索景德以前舊版校之吏不思此乃¶
　令久繫亦可憐哉唯珣盡心於是獲釋不然則必寃¶
<pb:KR3c0007_WYG_002-16a>¶
　死矣¶
　　　劉賀¶
劉賀承制初舉進士為懷州修武令民有醉不能歸者¶
其侣得其衣以還其家醉人道斃喪家遂執以訴賀曰¶
以衣還者非所以殺也由是得免段少連薦賀可為將¶
自著作佐郎改内殿承制(見呂大防丞/相所撰墓誌)¶
　按此非訴者造誣也但痛夫斃者故疑其殺耳若不¶
　遇賀以情理察之則彼負寃未易得釋也¶
<pb:KR3c0007_WYG_002-16b>¶
　　　徐起¶
徐起諫議知處州先有囚罪不應死而吏挾私傅致之¶
囚伺間逸去後籍其家貲比起至乃自歸陳其寃起為¶
請於轉運使更用他官覆治乃得免(見本/傳)¶
　按囚之逸去以逃死也自歸訴寃有足矜者起若輙¶
　自治之則疑有心矯枉故請更用他官覆治而囚得¶
　免死合於公議矣此不唯善釋寃抑亦善避嫌也¶
　　　蕭貫(此後五條/並伸寃事)¶
<pb:KR3c0007_WYG_002-17a>¶
蕭貫兵部知饒州時有撫州司法孫齊者高宻人初得¶
嘉州司法先娶杜氏留里中更紿娶周氏與扺蜀罷歸¶
周氏恚其紿欲訴於官齊斷髪誓出杜氏授歙州休寧¶
尉得倡陳氏又納之代授撫州司法乃竊取周氏所生¶
子秃秃合杜氏陳氏載之撫州未幾周氏亦與弟來欲¶
入據其舎吏遮以告齊歸捽置廡下出偽劵曰若傭婢¶
也何敢爾耶遂與陳氏殺秃秃瘞寢後周氏訴於州不¶
直訴於轉運使不聽久之以布衣書里姓聨訴事行乞¶
<pb:KR3c0007_WYG_002-17b>¶
道上或教周訴于饒齊非貫所部受而行之轉運使始¶
遣吏按鞫得實獄上更赦猶停齊官徙濠州(見曾鞏舍/人所撰秃)¶
(秃/記)¶
　按寃枉弗釋非仁也寃抑弗伸非義也仁義之道並¶
　行而不悖者故於釋寃繼以伸寃也齊非所部而貫¶
　受訴豈侵官也葢曰天下之惡一也受朝廷寄委者¶
　皆當疾之也禮所謂無畏而惡不仁者貫近之矣不¶
　可與代庖人治庖者同議也轉運使聞其受訴始遣¶
<pb:KR3c0007_WYG_002-18a>¶
　吏按鞫豈非有愧於貫而然歟是於名教不為無補¶
　故於伸寃首著之也¶
　　　蔡高¶
蔡高調福州長溪尉縣媪二子漁於海而亡媪指某氏¶
為仇告縣捕賊吏皆難之曰海有風波安知不水死乎¶
雖果為仇所殺若不得尸則於法不可理高獨謂媪色¶
有寃不可不為理也乃隂察仇家得其迹與媪約曰期¶
十日不得尸則為媪受捕賊之責凡宿海上七日潮浮¶
<pb:KR3c0007_WYG_002-18b>¶
二尸至騐之皆殺也乃捕仇家伏法高端明殿學士襄¶
之弟也(見歐陽修參/政所撰墓誌)¶
　按人之寃訴苦於抑塞謂不得尸則不可理者豈非¶
　抑塞乎夫尉以捕賊為職茍不恤寃訴是不勤職業¶
　豈疾惡慕義之士所為乎雖然高受而理之亦有以¶
　也吏患不得尸而尸在海者皆隨潮出第恐不幸潮¶
　落他境耳故與媪約曰期十日不得尸則為媪受捕¶
　賊之責宿海上七日而潮浮二尸至此其至誠勤恤¶
<pb:KR3c0007_WYG_002-19a>¶
　之效也屬吏所患何足慮是以卒能伸寃也¶
　　　陳薦(王璩/附)¶
陳薦資政初為益州華陽尉有盜殺人棄尸民田薦往¶
騐尸旁一女子以移尸告田主即殺女子之母其家執¶
以訴官縣欲文致殺二人罪免薦失盜之責薦曰是責¶
何足避不可使有寃不報與囚自誣以死既而果獲真¶
盜(見本/傳)¶
　按田主殺女子之母固當死矣又使其自誣為盜殺¶
<pb:KR3c0007_WYG_002-19b>¶
　人則盜之罪幸免而殺者寃弗報咎莫大焉乃以茍¶
　避簡書之責耳未為知輕重也寧可已任其責當使¶
　彼伸其寃豈非君子之用心乎　大理寺丞王璩為¶
　越州剡縣尉時嘗出見尸覆水中治之或曰歲饑人¶
　多死未必有他故也治之寧免捕賊之罰耶卒使捕¶
　賊居數月州已批罰果得殺人者(見王珪丞相/所撰墓誌)此其¶
　用心葢與高同皆君子不苟者也¶
　　　王罕¶
<pb:KR3c0007_WYG_002-20a>¶
王罕大卿知潭州時有老嫗病狂數邀知州訴事言無¶
倫理知州却之則又悖詈但命徼者屏逐而已罕至復¶
出訴左右欲逐之罕令引歸聽事召之叩階徐問其意¶
嫗雖語言雜亂無次然時有可曉者乃本為人嫡妻無¶
子其妾有子夫死為妾所逐家貲妾盡據之屢訴不得¶
直因忿恚發狂罕為直其事盡以家貲還嫗(見涑水/紀聞)¶
　　　顙呌子¶
沈括内翰云世人以竹木牙骨之類為呌子置喉中吹¶
<pb:KR3c0007_WYG_002-20b>¶
之能作人言謂之顙呌子嘗有病瘖者為人所苦煩寃¶
無以自言聽訟者試取呌子令顙之作聲如傀儡子粗¶
能辨其一二乃獲伸此亦可記(見筆/談)¶
　按狂者人所忽畧瘖者人所鄙棄有寃不伸斯亦可¶
　憐故著此二事使盡心君子得以為鑒也¶
　¶
　¶
　折獄龜鑑卷二¶
